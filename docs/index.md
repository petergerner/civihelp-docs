# CiviHelp dokumentáció

A [CiviHelp](https://civihelp.hu) az ingyenes [CiviCRM](https://civicrm.org/) kapcsolatkezelő rendszer leegyszerűsített, magyarra lefordított és az **önkéntes segítségnyújtás szervezéséhez** beállított változata.

    Természetesen ingyenes, csak kérni kell.

## Miben segít a CiviHelp?

1. **Önkéntesek és segítettek összekapcsolása**: az egyéni segítségnyújtáshoz a CiviHelp megadott jellemzők (feladatok típusa, távolság, teherbírás, ...) szerint ajánlást tesz a megfelelő önkéntesre, és segíti a koordinátor kommunikációját a kapcsolatfelvételben és a segítségnyújtás elindításában.
2. **Segítség megszervezése**: a koordinátorok több önkéntes számára közös feladatot, bennük különböző szerepekkel hirdethetnek meg az Interneten. Projektenként áttekinthető a jelentkezett önkéntesek időbeosztása és száma, az elvégzendő feladatok mennyisége és állapota.
3. **Minden adat egy helyen**: az önkéntesek és a segítséget kérők adatait, aktivitásukat és a velük törénő kommunikációt a CiviHelp rögzíti, és minden koordinátor számára elérhetővé teszi. Új önkéntesek és segítségre jelentkezők egy-egy internetes űrlap kitöltésével regisztrálhatnak a CiviHelp-be.

## Első lépések

1. A CiviHelp kialakítása: egy próbát itt érdemes megejteni. Ha tetszik amit láttál, egy saját rendszer felállításához keress meg e-mailben. Ez a bemutató rendszer csak kipróbálásra van, időnként visszaáll alapállapotra, azaz törlődnek a benne lévő adatok.
2. Első beállítások: az e-mailes kommunikációt kell beállítani és felvenni a rendszerbe azokat, akik a segítségnyújtást szervezni és koorinálni fogják. Ők e-mailben meghívót kapnak a CiviHelp-ből.
3. A koordinátorok meghirdetik azokat a feladatokat, amelyekhez önkénteseket várnak és fogadják a jelentkezőket: felveszik velük a kapcsolatot és beosztják őket a feladatokhoz.
4. Lehetőség van csoportos feladatok összeállítására, hová többféle tudással és több önkéntes is kapcsolódhat. Ezen kívül lehet személyes segítségnyújtást is szervezni, ahol egy önkéntes egy-egy konkrét embernek segít.
5. Az önkéntesek a segítségnyújtással kapcsolatos fejleményeket és információkat e-mailben időnként elküldik a CiviHelp számára, ahol azok megjelennek mind az önkéntes, mind a megsegített ember adatai között. A koordinátorok így a CiviHelp-ben látják és követik a segítségnyújtás folyamatát.
6. A CiviHelp-be jelentkezhetnek segítséget kérő emberek is. Velük a koordinátorok és kijelölt aktivisták felveszik a kapcsolatot, rögzítik az információkat, és önkénteseket vonnak be a segítségnyújtásba.

## Önkénteseknek
Hogyan [jelentkezhetek meghirdetett feladatokra](/onkentesek/onkentes/) a CiviHelp-ben?

## Koordinátoroknak

További tudnivalók a segítők munkáját szervező [CiviHelp koordinátorok](koordinatorok/koordinator) számára.


## Adminisztrátoroknak

[CiviHelp adminisztrátoroknak](adminisztratorok/adminisztrator).
